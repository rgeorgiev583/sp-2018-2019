# Проект: имплементация на `nologin`, `pwdx` и `yes`

## Оценка

* за функционалност - `0.9/1`:
    * `pwdx`:
        * не е имплементирана поддръжка за повече от един аргумент на командния ред;
* за коректност - `0.4/1`:
    * `nologin`:
        * случаят, в който `/etc/nologin.txt` не съществува, *не* би трябвало да се счита за грешка;
        * на извикването на `realloc(3)` се подава неинициализиран указател, което означава, че поведението му ще е недефинирано;
    * `pwdx`:
        * програмата крашва, ако не са подадени аргументи на командния ред;
    * `yes`:
        * имплементацията въобще не работи (т.е. крашва, независимо с какви аргументи е извикана), тъй като указателят `list` не е насочен към конкретен буфер, в който `strcat` да поставя низовете (а дори не е инициализиран, което означава, че поведението на `strcat` няма да е дефинирано);
        * при подадени аргументи на командния ред не трябва да се извежда интервал в началото на всеки ред, а само между отделните аргументи;
* за наличие на проверки за грешка - `0.7/1`:
    * `nologin`:
        * връща се един и същи код за грешка за две различни грешки;
    * `pwdx`:
        * няма проверка на броя на аргументите;
        * няма проверка за грешка при `open(2)`;
* за стил на кода - `0.7/1`:
    * `nologin`:
        * функцията `realloc(3)` е предназначена за преоразмеряване на вече заделена памет;
        * за извикването на `realloc(3)` няма съответстващо извикане на `free(3)`;
    * `pwdx`:
        * за извикването на `malloc(3)` няма съответстващо извикане на `free(3)`;
        * не успях да разбера защо се отваря файлът `./name`.  Извикването `dup2(STDOUT_FILENO, dir_name_file)` в случая няма смисъл, тъй като дескрипторът `dir_name_file` ще бъде затворен.

Сумарно: `Много добър (4.7)`
