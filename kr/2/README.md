# Контролна работа по системно програмиране

## Втори вариант (нечетни факултетни номера)

1. Напишете програма, която приема като командни аргументи число _N_ и пътищата към два файла и добавя съдържанието на първия файл към втория файл `N + FN % 23 + 4` символа след края му, където _FN_ е факултетният ви номер, а _%_ е операцията *остатък при деление*.

   **Забележка:** Не трябва да се използва `write`, за да се изведат самите символи от празното пространство между двата файла.

2. Напишете програма `trfc`, която се извиква по следния начин: `trfc SET1 SET2 FILE...`.  Тя трябва да изпълни командата `tr SET2 SET1` върху всеки един от файловете `FILE`, подадени като командни аргументи, и да изведе резултата на стандартния изход.

   **Забележка:** Ако не е подадено име на файл като аргумент (т.е. командният ред е `trfc SET1 SET2`), програмата трябва да приложи `tr SET2 SET1` върху данните от стандартния вход.

3. Да се имплементира командата `strings [FILE]...`.

   Командата `strings` извежда поредиците от изобразими символи в подадените като аргументи файлове, които са с дължина поне `4` символа.

   Командата извежда резултата на стандартния изход.  Ако не са подадени имена на файлове като аргументи, тя чете от стандартния вход.

   **Забележка:** Изобразими символи са тези, които имат ASCII кодове между `32` и `126` включително (т.е. символите между интервала: ` ` и тилдата: `~`).

4. Да се реализира програмно каналът между две команди `pidof argv[1..] | xargs kill`.

   **Забележка:** `argv[i..]` са всички командни аргументи от _i_-тия натам включително.
